# Software per la gestione di un cinema
Il progetto è stato realizzato per l'esame del corso di **Ingegneria del Software** per il corso di laurea in **Ingegneria Informatica e dell'Automazione**. 
Il software permette la gestione dei principali aspetti logistici derivanti dalla gestione di un cinema multisala come la gestione degli spettacoli e la programmazione delle sale, la vendita e il rimborso dei biglietti, la gestione del personale e dei turni di lavoro, la gestione delle spese e dei ricavi dell'attività e la possibilità di generare statistiche sui biglietti venduti in giornata per poter garantire un servizio ottimale ai clienti.
## Stato dello sviluppo
Attualmente nel progetto non è implementata del tutto la funzione di automazione delle sale (gestione delle luci, dell'audio, inizio e fine delle proiezioni),  la gestione dei turni di lavoro non tiene conto dei giorni di ferie o malattia e manca la generazione di statistiche in base alla tipologia di biglietto. Queste funzioni saranno implementate nelle prossime versioni, **attualmente il progetto soddisfa tutti quelli che sono i requisiti fondamentali** e permette un'esecuzione del software continua.
## Istruzioni di installazione ed uso
Una volta scaricato il codice da GitHub aprirlo con un ambiente di sviluppo **Python**. Il file "**requirements.txt**" contiene i requisiti minimi per una corretta esecuzione del programma senza malfunzionamenti. Successivamente è possibile eseguirlo e testarne tutte le sue funzionalità. Per l'autenticazione con i privilegi di amministratore nel progetto utilizzare il codice "**admin1234**". All'interno delle interfacce grafiche sono presenti brevi didascalie che riassumono tutte le funzionalità che esse contengono.<br>
*Tutta la documentazione e le informazioni aggiuntive sono contenute all'interno del file "**Documentazione del progetto.pdf**".*
## Software utilizzati

 - [***PyCharm***](https://www.jetbrains.com/pycharm/download/#section=windows), per la programmazione del software utilizzando la libreria **PyQt5** del linguaggio **Python**.
 - [***QtDesigner***](https://www.qt.io/download), per la progettazione delle interfacce grafiche secondo la libreria **PyQt5**.
 - [***Balsamiq Wireframe***](https://balsamiq.com/wireframes/desktop/), per la realizzazione dei **Mockup**.
 - [***GitHub***](https://github.com/), per il version control e l'hosting del repository del progetto.
 - [***Microsoft Office***](https://www.microsoft.com/it-it/microsoft-365/free-office-online-for-the-web), **Excel** per la realizzazione della matrice di mapping e **Word** per la realizzazione della documentazione.
